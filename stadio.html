<html>
<body style="background: #B6B6B4;">
<h1 align="center">Stade de France</h1>
<p align="center">Lo stadio è stato ufficialmente inaugurato il 27 gennaio 1998 con la partita amichevole tra Francia e Spagna, vinta dai Galletti per 1-0 con rete di Zidane nel primo tempo. Nello stesso anno ospitò diverse partite del campionato del mondo 1998, tra cui la finale tra Francia e Brasile, che vide la vittoria dei padroni di casa. Da allora viene utilizzato sia per le partite di calcio sia per quelle di rugby, oltreché per grandi eventi tra i quali concerti musicali e meeting di atletica: caratteristica architettonica principale di questo impianto, infatti, è che le tribune del primo anello possono essere arretrate per liberare una pista di atletica leggera.

Diverse volte si è provato a far sì che un club di calcio utilizzasse questo stadio, come campo di casa nei propri incontri sportivi: tuttavia, quella che poteva essere la squadra più adatta anche per numero di potenziali spettatori, cioè il Paris Saint-Germain, ha rifiutato la proposta, convinto dalle pay TV e sponsor vari a restare al Parco dei Principi. Ospita gli incontri casalinghi dei Bleus di calcio mentre, per quanto concerne la palla ovale, i match casalinghi della Francia nonché alcune gare della compagine parigina dello Stade français.

Oltre ai succitati incontri del mondiale di calcio 1998, negli anni seguenti lo Stade de France ha ospitato alcuni match della Coppa del Mondo di rugby nelle edizioni 1999 e 2007 — in quest'ultimo caso, finale compresa —, i campionati del mondo di atletica leggera 2003 e alcune partite del campionato d'Europa 2016 — finale compresa.

Il 13 novembre 2015, come parte di una serie di attentati terroristici nella capitale francese, due kamikaze e una bomba sono scoppiate all'esterno dello stadio, nel corso di un'amichevole tra le nazionali di calcio di Francia e Germania, causando 1 morto.</p>
<p align="center">Sotto progetto di Michel Regembal, Michel Macary e Aymeric Zublena, questo stadio storico con capienza di 81 338 posti a sedere, ha ospitato fino ad oggi, due finali di UEFA Champions League:<ol><li>  Real Madrid 3-0 Valencia - (24 maggio 2000);</li><li>  Barcellona 2-1 Arsenal - (17 maggio 2006);</li></ol>